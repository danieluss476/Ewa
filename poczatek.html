<!DOCTYPE html>
<html lang="en-us">
  <head>
    <meta charset="UTF-8">
    <title>Ewa by ewagrzywka</title>
    <meta name="viewport" content="width=device-width, initial-scale=1">
    <link rel="stylesheet" type="text/css" href="stylesheets/normalize.css" media="screen">
    <link href='https://fonts.googleapis.com/css?family=Open+Sans:400,700' rel='stylesheet' type='text/css'>
    <link rel="stylesheet" type="text/css" href="stylesheets/stylesheet.css" media="screen">
    <link rel="stylesheet" type="text/css" href="stylesheets/github-light.css" media="screen">
  </head>
  
  
  
  <body>
    <section>

		<p>Moja przygoda z surową dietą rozpoczęła się dzięki mojej siostrze, dzięki której rozasakowałam się w tym cudownym napoju i uświadomiłam sobie,
		że nie trzeba połykać całej garści tabletek witaminowych, by dostarczyć organizmowi niezbędnych składników do dobrego funkcjonowania.
		Wystarczy zrobić smaczny koktajl, który zastąpi np., kolację, a jego składniki dostarczą naszemu organizmowi witaminowej bomby.</p>
		<p>Ale skąd pomysł zielonych koktajli? Już wyjaśniam.</p>
		<p>Wiktoriia Boutenko – to pomysłodawczyni zielonego koktajlu , która z całą rodziną wyemigrowała do Stanów Zjednoczonych.
		Ze względu na problemy zdrowotne prawie wszystkich członków rodziny, familia Boutenko zrezygnowała z dotychczasowego stylu życia i zaczęła żywić się na surowo.</p>
		<p>Wiktoria zestawiła dietę człowieka z dietą szympansa, podążając za myślą, że skoro nasze geny są w 99,4% identyczne,
		to w tylu procentach nasza dieta powinna być podobna do pożywienia tego zwierzęcia. Wyniki jej badań były zaskakujące
		Okazało się, że nawet dieta witarianina jest podobna do diety naszego szympansiego krewniaka na zaledwie 50%.
		Analizując to, z czego składa się pożywienie szympansów, Wiktoria doszła do wniosku, że jemy za mało zielonego.
		Zielone, wg mnie nie do końca słusznie, zaliczane jest do warzyw. Są to np. sałata, szpinak, natka pietruszki czy też selera, jarmuż,
		pokrzywa, mniszek lekarski, wszelkiego rodzaju jadalne liście - np. brokuła, buraka, winogrona... Można wyliczać bez końca.
		Problem polega jednak na tym, że nawet ze słyszenia nie za bardzo przypada nam to do smaku. Sałatę może jeszcze w niewielkich ilościach spożywamy,
		ale nie mogę sobie wyobrazić człowieka, który nie przymuszony skrajnym głodem sięgnął by po ciemnozielony liść brokuła i schrupał go ze smakiem.
		Wiktoria miała podobne odczucia - początkowo zmuszała się do jedzenia dużych ilości zielonego, nie był to jednak zbyt dobry sposób na wprowadzenie
		zielonego do swojej diety. Z pomocą po raz kolejny przyszła jej obserwacja zwierząt. Wyczytała gdzieś, że niektóre zwierzęta robią sobie ,,kanapki''
		owijając zielonym owoce. Podążając tym tropem wrzuciła zielone z owocami do blendera i wyszedł pyszny, zielony i bardzo zdrowy napój,
		który ma niesamowicie dobry wpływ na ludzki organizm. Po więcej informacji na ten temat odsyłam do książki Wiktorii Boutenko -
		,,Rewolucja zielonych koktajli".</p> 

	</section>

  
  </body>
</html>
